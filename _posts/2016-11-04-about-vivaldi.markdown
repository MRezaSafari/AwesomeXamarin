---
layout: post
title:  "این قسمت: Vivaldi"
date:   2016-04-01 11:14:20
categories: miscellaneous
---
ویوالدی (Vivaldi) یک مرورگر تقریبا جدید است که توسط مدیر قبلی شرکت اپرا تولید شده و نظرش هم این بوده که چون اپرا از مسیر اصلی خودش خارج شده و دیگه به درد بخور نیست و این حرفا، من میخوام یک مرورگر جدید درست کنم. خلاصه که شروع به کار کرده و همین دیروز بود که نسخه 1 این مرورگر ارائه شد. خدمت شما عارضم که خیلی تبلیغات شده روی این مرورگر و بعضی آدم های بعضا سرشناس هم نظراتی رو دادند اما یک نکته قابل تامل توی همش وجود داره. مرورگر ویوالدی بیشترین تبلیغی که انجام داده روی استک (Stack) کردن تب هاست. مثلا شما می تونید چند تا تب رو توی یک تب بریزید و از زیاد شدن تب ها جلوگیری کنید. تمام این نظرات هم بر اساس همین قابلیت هست. یعنی همه گفتن این خیلی عالیه چون استک می کنه تب هارو و های و وای و آی. خوب قبول دارم که امکان خیلی خوبی هست. اما مثل این می مونه که من یک ظبط صوت جدید برای ماشینم میخوام بعد برم ماشین درست کنم بعد ضبط صوت بزارم روش.
شاید کل این قضیه با یک افزونه روی کروم یا فایرفاکس سر و تهش هم میومد. ولی خوب انسان است دیگر ... 
به قول رادیو چهرازی، بعضی وقت ها انسان یک کارهایی می کند که آدم با خودش می گوید خاک بر سر انسان عصیان گر که ان الانسان لفی خسر ...
زمانی که نسخه 0.4 مرورگر اومد بیرون نصبش کردم و بیشتر از 5 دقیقه طاقت نیاوردم و حذفش کردم. امروز هم روی نسخه یک همین اتفاق رخ داد. و شاید کمتر از 5 دقیقه زمان گذاشتم.

**ضعف بزرگ**

نمی دونم چه کاریه که ملت میان از کرومیوم به عنوان یک کانتینر (Container) استفاده می کنند بعد چهارتا قابلیت هم میزارن روش بعد میگن ما مرورگر ساختیم. یعنی چی !!!
خدا نصیب گرگ بیابون نکنه وقتی یک developer بخواد با این مرورگر ها کار کنه. معمولا ماها اولین کاری که بعد از نصب یک مرورگر می کنیم اینه که میریم چک می کنیم که کنسولش چه جوریه ... اما خوب این روزها عادت کردیم که با زدن F12 شاهد کنسول زیبای کروم باشیم که به طرز ناشیانه ای فقط جهت بسته نگه داشتن دهن برنامه نویس ها گذاشته شده که به صورت اجباری خارج از (Undock) تب باز میشه و نمیشه مثل کروم پایین تب بازش کرد و باهاش کار کرد. امکانات هم که خوب همون کرومه دیگه. تازه روی قسمت افزونه ها که کلیک کنید فروشگاه کروم براتون باز میشه که باز هم خاک بر سر انسان عصیان گر که ...
هنگ کردن های نابجا همیشه دوست صمیمی این نوع مرورگر هاست. منظورم مرورگر هایی هست که فقط نقش یک کانتینر رو ایفا می کنند.

خلاصه اینکه اینم مالی نبود. البته هیچ وقت این موضوع رو درک نکردم که چرا دنبال یک مرورگر دیگه باید بگردم و چرا به همین کروم و فایرفاکس قانع نیستم. شاید همون موضوع که خاک بر سر ....
